<!DOCTYPE html>
<html>
<head>
	<title>
		დაბადება
	</title>
	<link rel="stylesheet" type="text/css" href="index.css">>
</head>
<body>
ციმბირიდან წამოსული სუსხიანი ქარი მონოტონურად კვეთდა ტარტუს ფართე ქუჩებს და გზად შემხვედრ გამვლელებს ვაშლის ხეების წითელ-ყვითელ ფოთოლთა ქარბუქში ახვევდა. ვარდისფერი ციდან გამოტყორცნილი ჩამავალი მზის სხივები ნაზად ეალერსებოდნენ გუსტავ ადოლფის ამაყ ქანდაკებას. პატარა საუნივერსიტეტო ქალაქი ჩვეულ რიტმში აგრძელებდა ცხოვრებას ყოველდღიური დრამებით, მარკერებით გადაფერადებული წიგნებითა და ტარტუს ბარებში მოქეიფე უდარდელი ახალგაზრდებით, ბარის კიდესთან ჩამომჯდარი გადაღლილი მეცნიერებითა და "ატლანტისით", ერთადერთი ღამის კლუბით, რომელზეც თითოეული პატივცემული ტარტუელი ზიზღით შეჭმუხნიდა წარბებს და დიდის ამბით გამოგიცხადებდათ, რომ დედამიწის ზურგზე ამაზე უფრო უვარგისი კლუბი ჯერ შექმნილი არაა, რის შემდეგაც კურტკას კლუბის გარდერობში ერთ ევროდ ჩააბარებდა და იუთუბის მიქსების ფლეილისტის ხმაზე მოცეკვავე რომელიმე ჯგუფს შეუერთდებოდა. 

</body>
</html>